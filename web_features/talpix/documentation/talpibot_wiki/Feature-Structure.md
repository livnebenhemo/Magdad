# הקדמה
בעמוד זה נתאר איך הולך להיראות הפיצ'ר החדש שלכם. הפיצ'ר שלכם מורכב מכמה תיקיות, אשר לכל אחת יש את התפקיד שלה.

# פיצ'רים בפרוייקט
מה שחשוב לכם כרגע זה לדעת **שבתיקייה הראשית של הפרוייקט קיימת תיקייה שנקראת Features**. בתוך תיקייה זו מופיעים כל הפיצ'רים של המערכת (מחולקים לקטגוריות). בכל קטגוריה (שהיא בעצמה תיקייה) נמצאות **תיקיות פיצ'ר**. תיקיית פיצ'ר הולכת להיות תיקייה אשר מאגדת את כל מה שפיצ'ר מסוים צריך (לדוגמה הקוד שלו, מודל הגישה שלו ל`DataBase` ועוד). 

**טיפ**: סקריפט ההתקנה (שהרצתם כדי להתקין את סביבת העבודה של `TalpiBot`), יצר לכם תיקיית פיצ'ר חדשה (אם השם של הפיצ'ר שלכם) בתוך תיקיית Features. 

# מבנה תיקיית פיצ'ר
### תיקיית `UI`
בתיקיה זו הולכת להיות המחלקה שלכם אשר מתקשרת עם הUI (כלומר ממשק המשתמש - כפתורים, טקסט וכו') של טלגרם. בפרט, פיצ'ר צריך שתהייה לו מחלקה אחת אשר יורשת ממחלקת BotFeature. 

**חשוב מאוד!** - **אמנם מחלקה זו היא המחלקה העיקרית שלכם, אשר אחראית על האינטראקציה עם המשתמש, אבל בשביל שהפיצ'ר שלכם ישרוד לאורך זמן אל תבצעו בה חישובים ועיבודים לוגיים. במקום זאת, תקראו לפונצקציות אשר נמצאות במחלקות אחרות שאתם כותבים בץיקייה Logic.**

### תיקיית `Logic`
בתיקייה זו תשמרו את כל המחלקות שאתם צריכים לפיצ'ר שלכם, אשר מבצעות חישובים לוגיים (עיבוד מידע, גישה לנתונים, חישובים למיניהם, וכו'). אין כאן template, פשוט תכינו מחלקות שיעזרו לכם. 

**חשוב מאוד - צריך לעשות ניתוק מוחלט בין מחלקות שעוסקות בלוגיקה, למחלקות שעוסקות בUI. לכן, אסור שהמחלקות בתיקייה הזו יכירו דברים כמו UI, Session וכל דבר אחר שקשור לאינטראקציה עם המשתמש.**

דוגמה לשימוש בשתי התיקיות: מחלקת ARPFeature בתוך תיקיית הUI מקבלת טקטסט מהמשתמש (שזה UI), ושואלת את מחלקת ARPLogic אשר בתיקיית Logic להביא לה את האנשים הכי דומים לזה (שזה לוגיקה).

### תיקיית `Tests`
ביצוע Testים זה דבר מאוד חשוב בפרוייקט גדול אשר עובדים עליו מפתחים רבים. בתיקייה זו תכתבו את הTestים לקוד שלכם. בזכות העובדה שפיצלתם את הקוד שלכם לUI וללוגיקה, תוכלו לבדוק את הלוגיקה שלכם ולראות שהיא עדיין עובדת לאורך זמן. למדריך אך לבצע Testים לחצו פה.
### תיקיית `DBModels`
בתיקייה זו תשמרו את המודלים שמתארים את איך נראה המידע שלכם שנמצא במסד הנתונים. למדריך איך לעבוד עם מסד הנתונים שלנו לחצו פה.
### תיקיית `Static`
בתיקייה זו תשמרו קבצים סטטיים (אם אתם צריכים). לדוגמה: תמונות קבועות, קבצי טקסט שלא הולכים להשתנות בעתיד.
### תיקיית `Config`
תיקייה זו מכילה קבצי קונפיגורציה לפיצ'ר שלכם. כרגע מופיע שם קובץ בודד: `requirements.txt` אשר בו אתם הולכים לכתוב את הספריות החיצוניות שהפיצ'ר שלכם משתמש בו.

### קובץ `__init.py__`
זה אמנם קובץ ולא תיקייה, אך הוא חשוב כדי להכניס הגדרות לפיצ'ר שלכם. בקובץ זה אתם יכולים להגדיר מה השם של הפיצ'ר שלכם (כלומר מה יראה בתפריט), להחליט האם להציג אותו בתפריט, מה האמוג'י של הפיצ'ר שלכם ועוד. מוזמנים להיכנס לקובץ כדי להבין איך להשתמש בו, זה די ברור.






